<?xml version="1.0" encoding="UTF-8"?><rss xmlns:dc="http://purl.org/dc/elements/1.1/" xmlns:content="http://purl.org/rss/1.0/modules/content/" xmlns:atom="http://www.w3.org/2005/Atom" version="2.0"><channel><title><![CDATA[Blog]]></title><description><![CDATA[Strona Parafii Skuły w oparciu o Casper for Gatsb]]></description><link>https://parafiaskuly.pl</link><generator>GatsbyJS</generator><lastBuildDate>Sat, 11 Feb 2023 00:42:42 GMT</lastBuildDate><item><title><![CDATA[Renowacja kościoła]]></title><description><![CDATA[Drodzy Parafianie, Przyjaciele naszego kościoła, Goście Zabytek z XVII wieku, świadek historii, „bohater” kilku filmów i seriali, a nade…]]></description><link>https://parafiaskuly.pl/renowacja-2021-09-05/</link><guid isPermaLink="false">https://parafiaskuly.pl/renowacja-2021-09-05/</guid><pubDate>Sun, 05 Sep 2021 08:00:00 GMT</pubDate><content:encoded>&lt;h2&gt;Drodzy Parafianie, Przyjaciele naszego kościoła, Goście&lt;/h2&gt;
&lt;p&gt;Zabytek z XVII wieku, świadek historii, „bohater” kilku filmów i seriali, a nade wszystko nasza Świątynia – Kościół pod wezwaniem Świętych Piotra i Pawła w Skułach – dzisiaj jak nigdy potrzebuje naszego wsparcia.&lt;/p&gt;
&lt;p&gt;Stoimy przed wielką szansą, ale i koniecznością gruntownego remontu Kościoła. Miejsca, które będzie służyło kolejnym pokoleniom. Następna taka okazja nie trafi się z pewnością przez kolejnych kilkadziesiąt lat. Tymczasem nasz kościół wymaga natychmiastowej interwencji budowlanej. Już dziś w wyniku prac odkrywkowych wiemy, że dach i prawa ściana kościoła uległy daleko posuniętej destrukcji. To już nie tylko możliwość, ale konieczność i ostatnia chwila na remont budynku.&lt;/p&gt;
&lt;p&gt;Dzięki ponad dwuletnim staraniom Księdza Proboszcza i urzędników Urzędu Gminy Żabia Wola udało się pozyskać pozytywną decyzję o dofinansowaniu na ten cel ze środków unijnych. Umowa została podpisana. Odrzucić tę możliwość byłoby ogromnym błędem i pogrzebaniem szans na ratowanie zabytku naszej Gminy.&lt;/p&gt;
&lt;p&gt;Jak w każdej tego typu sytuacji Urząd dysponujący środkami, o których mowa, wymaga wkładu własnego, za który odpowiedzialni jesteśmy my wszyscy – niezależnie od tego czy budynek jest dla nas drogocennym zabytkiem czy umiłowaną Świątynią. Od zaangażowania inwestora (czyli całej Parafii), ale także Gości i Sympatyków, zależy z jakiej kwoty dofinansowania będzie można ostatecznie skorzystać.&lt;/p&gt;
&lt;h3&gt;Kochani!&lt;/h3&gt;
&lt;p&gt;Nasz kościół, nasze dobro wspólne, nasz wartościowy zabytek zbudowali nasi przodkowie, a naszym zadaniem jest utrzymanie go w jak najlepszej kondycji, tak aby służył kolejnym pokoleniom, tak jak służył do tej pory już od 1678 roku. To coś, czego nie możemy zaniedbać. Nasi ojcowie, podjęli ten trud tak jak umieli, włożyli wiele środków i serca w budowę Świątyni.&lt;/p&gt;
&lt;p&gt;Czasy były inne, ludzie dysponowali tym co mieli, co potrafili i ofiarowali to wszystko Bogu i swojej Wspólnocie – siłą rąk własnych powstał wspaniały obiekt, stanowiący jak możemy się domyślać, centrum religijno – kulturowe, serce lokalnej społeczności tętniące życiem i miłością do Boga i bliźniego. Dzisiaj my możemy, a nawet powinniśmy kontynuować to dzieło. Za kilkadziesiąt lat nikogo z nas już nie będzie, ale pamięć o nas i naszych decyzjach w tej sprawie pozostanie w tych ścianach, dachu i wnętrzach, albo w ubitej ziemi na gruzach dzisiejszej Świątyni…&lt;/p&gt;
&lt;p&gt;Obecnie jesteśmy związani umowami, procedurami, przepisami – rodzi to wiele przeszkód, wydaje nam się przesadzone, nieekonomiczne, skomplikowane, ale pomimo to daje możliwość ratowania naszej Świątyni. To przecież wciąż Dom Pana Boga, centrum naszej Wspólnoty, miejsce modlitwy, dziedzictwo naszych przodków, a także nasze. Co zostawimy naszym dzieciom i wnukom? Zaniedbane ruiny? Gdzie będziemy spotykać się z Panem Bogiem, otrzymywać sakramenty, praktykować modlitwę?&lt;/p&gt;
&lt;h3&gt;Drodzy&lt;/h3&gt;
&lt;p&gt;Prosimy o wsparcie w uzbieraniu brakującej kwoty wkładu własnego w tę niezwykle ważną inwestycję na ten rok jaka musi być wykonana czyli wzmocnienie ściany południowej i wymiana całego dachu na kościele i na zakończenie prac przewidzianych w dotacji od konserwatora, &lt;strong&gt;która to dotacja wynosi 180.000 zł&lt;/strong&gt;. My jako parafia musimy mieć jako zabezpieczenie wkładu własnego &lt;strong&gt;246.000 zł&lt;/strong&gt; . Ta kwota dotyczy tego roku i prac w tym roku bo w przyszłym roku pozostają nam kolejne koszty z terenem wokół kościoła i dzwonnicą.&lt;/p&gt;
&lt;p&gt;Uruchomiona została zbiórka środków własnych zbieranych przy kościele, wpłaty indywidualne na konto parafialne, w planach jest organizacja zbiórki na cały kraj pod nazwą zrzutka.pl. Ale czy ona nam się uda to zależy od wielu czynników i dobrej woli ludzi. Wystarczy wejść pod wskazany link: strona diecezja łowicka parafia skuły i tam jest link dotyczący całej inwestycji, niebawem także na naszej stronie indywidualnej parafii, która powstaje i wymaga uzupełnienia i aktualizacji na bieżąco. Także jest też informacja na stronie gminy w Żabiej Woli. Mamy wielkie możliwości jako ludzie dobrej woli by samemu przekazywać informacje prawdziwe co chcemy zrobić i co po sobie zostawić dla następnych pokoleń. Każda kwota jest na wagę złota. Prosimy też o informowanie rodzin i znajomych o tej inicjatywie, tak aby wieść poszła jak najdalej w świat. Im więcej osób będzie wiedziało o zbiórce, tym pojedyncza osoba poniesie mniejszy trud – liczy się efekt skali.&lt;/p&gt;
&lt;p&gt;We wrześniu odbędą się zebrania wiejskie z sołtysami w celu rozplanowania wydatków w ramach funduszu sołeckiego. Bardzo prosimy o składanie propozycji wsparcia remontu kościoła z wyżej wymienionych pieniędzy. Sprawa jest niecierpiąca zwłoki, to świetny moment aby wykorzystać środki, w których partycypują wszyscy mieszkańcy. Fundusz sołecki jest wyodrębniony ze środków własnych Gminy, a ta utrzymywana jest również dzięki naszym podatkom. Jako mieszkańcy mamy prawo wnioskować o inwestycję z Funduszu wg naszych lokalnych potrzeb. Na ostatnim spotkaniu w kościele w dn. 22.08.2021r. Wójt Piotr Rybka osobiście zasugerował to źródło dofinansowania. Prosimy zatem o liczny udział w zebraniach wiejskich i forsowanie przekazania choć części środków na remont Świątyni.&lt;/p&gt;
&lt;p&gt;Pieniądze można wpłacać również metodami takimi jak: przelew na konto Parafii numer &lt;strong&gt;97 9291 0001 0210 5329 2000 0010&lt;/strong&gt; w &lt;em&gt;Banku Spółdzielczym w Białej Rawskiej&lt;/em&gt;. Można część pieniążków odliczyć od podatku wg ustaw jakie obowiązują w naszym państwie - zapytać kogoś lub zaciągnąć poradę w urzędzie skarbowym.&lt;/p&gt;
&lt;p&gt;Dziękujemy za każdy najdrobniejszy gest życzliwości, za każdą cegiełkę. O Wszystkich Darczyńcach pamiętamy w modlitwie. Msze Święte w intencji Darczyńców oraz ich Rodzin będą odprawiane w ostatnie dni miesiąca w godzinach wieczornych.&lt;/p&gt;
&lt;p&gt;Nasz Ojciec Niebieski przygotował każdemu z nas mieszkanie w Niebie – zadbajmy o Jego dom tu na ziemi!&lt;/p&gt;
&lt;h3&gt;Bóg zapłać!&lt;/h3&gt;
&lt;h3&gt;Ksiądz Proboszcz i Rada Parafialna&lt;/h3&gt;</content:encoded></item><item><title><![CDATA[XXIII Niedziela Zwykła 05.09.2021 r.]]></title><description><![CDATA[Dziękuje za przygotowanie kościoła na dzisiejszą niedzielę mieszkańcom Pieńków Słubickich – i za ofiarę na kościół i śmieci cmentarne 140 zł…]]></description><link>https://parafiaskuly.pl/ogloszenia-2021-09-05/</link><guid isPermaLink="false">https://parafiaskuly.pl/ogloszenia-2021-09-05/</guid><pubDate>Sun, 05 Sep 2021 06:00:00 GMT</pubDate><content:encoded>&lt;ol&gt;
&lt;li&gt;Dziękuje za przygotowanie kościoła na dzisiejszą niedzielę mieszkańcom &lt;strong&gt;Pieńków Słubickich&lt;/strong&gt; – i za ofiarę na kościół i śmieci cmentarne &lt;strong&gt;140 zł&lt;/strong&gt;. Msza św. w intencji mieszkańców z Pieńków Słubickich będzie &lt;strong&gt;dnia 10.09.2021 r. o godz. 18.00&lt;/strong&gt;. Na następną niedzielę zapraszam do sprzątania mieszkańców &lt;strong&gt;Bieniewca&lt;/strong&gt; – sprzątanie w sobotę od godz. 9.00.&lt;/li&gt;
&lt;li&gt;&lt;em&gt;Na bocznych ołtarzach są wystawione puszki i tam można złożyć swoją ofiarę na śmieci cmentarne.&lt;/em&gt;&lt;/li&gt;
&lt;li&gt;Dzieci wróciły do szkoły, ale większość rozpoczęła go bez Pana Boga, bez spowiedzi. Zaledwie 5 dzieciaków było u spowiedzi w I piątek miesiąca. Co z obietnicą rodziców przed komunią, że będą troszczyć się o katolickie wychowanie swoich dzieci? Tę przysięgę składali Panu Bogu tu w świątyni. Byście kiedyś nie płakali na swój los drodzy rodzice, a może już tego doświadczacie.&lt;/li&gt;
&lt;li&gt;W tym tygodniu rozpoczęły się prace remontowe przy naszym kościele, ufam, że pogoda pozwoli nam sprawnie wykonać zadanie na ten rok, firma stara się jak może. Widzimy już w większości zdjęty szalunek elewacji kościoła. Widać, w jakim stanie są główne beli. W dniu jutrzejszym ma przybyć komisja konserwatorska w celu oceny stanu obiektu i ustalenia co wymaga wymiany, a co ma zostać zachowane i zakonserwowane na dalsze lata. I chyba niebawem rozpocznie się wymiana blachy na dachu. Niestety konserwator nie pozwolił nam na blachę miedzianą, ma być tytan-cynk, nie otrzymałem logicznego wytłumaczenia.&lt;/li&gt;
&lt;li&gt;Drodzy nie czytam Facebooka, bo go nie mam i mieć nie będę czegoś, co jest wymysłem szatańskim, a tego mi nikt nie wmówi, że tak nie jest. Tam jest mało dobra, a dużo plugastwa chamstwa i głupoty. Nie wzrusza mnie to, co tam piszą kiepsko zorientowane żyjące w dzisiejszej rzeczywistości młode umysły, często zagubione i poranione przez dzisiejszy świat medialny. Deklaracja, jaką mamy w naszej parafii dotyczy nas i tylko nas, zamiast zeszytu jaki nieraz bywa zakładany w parafiach gdzie co miesiąc ktoś chodzi i zbiera datki na kościół. Deklaracja to także twoje świadectwo czy jesteś w parafii czynnym katolikiem i czy obchodzi cię co się dzieje z twoją świątynią, bo kiedyś cię do tej świątyni przyniosą, chyba że sanepid zezwoli chować w ogródkach. Deklaracja jest dla mnie jako proboszcza bym wiedział na kogo tak naprawdę mogę liczyć jako na osobę ludzką, a także deklarującą swoje świadectwo wynikające z wiary, a nie opowiadającą brednie za plecami na temat kościoła czy księdza. Deklaracja to również informacja jaką ofiarę co miesiąc jesteś w stanie złożyć na remont kościoła, ale możesz zrobić jednorazową wpłatę - jakąś sumę - na konto parafii. Wracamy również do sytuacji, że taca z ostatniej niedzieli będzie tacą inwestycyjną. &lt;strong&gt;I tak pierwsza taca inwestycyjna z miesiąca sierpnia wynosiła – 1543 zł&lt;/strong&gt;.&lt;/li&gt;
&lt;li&gt;Kancelaria Parafialna czynna w tym tygodniu:&lt;/li&gt;
&lt;/ol&gt;
&lt;ul&gt;
&lt;li&gt;w poniedziałek od 9.00 do 10.00&lt;/li&gt;
&lt;li&gt;w środę od 9.00 do 10.00&lt;/li&gt;
&lt;li&gt;w sobotę od 17.00 do 18.00&lt;/li&gt;
&lt;/ul&gt;
&lt;ol start=&quot;7&quot;&gt;
&lt;li&gt;Intencje mszalne w tym tygodniu:&lt;/li&gt;
&lt;/ol&gt;
&lt;ul&gt;
&lt;li&gt;06.08.2021 r. o godz. 18.00 Poniedziałek – za śp. Zbigniewa Bogdanowicza w pierwszy miesiąc od śmierci&lt;/li&gt;
&lt;li&gt;07.08.2021 r. o godz. 18.00 Wtorek – nie ma intencji&lt;/li&gt;
&lt;li&gt;08.08.2021 r. o godz. 18.00 Środa - w intencji mieszkańców Grzymka&lt;/li&gt;
&lt;li&gt;09.08.2021 r. o godz. 18.00 Czwartek – O Boże błogosławieństwo i Opiekę Matki Bożej dla Mirosława Badowskiego w 65 rocznicę chrztu świętego&lt;/li&gt;
&lt;li&gt;10.08.2021 r. o godz. 18.00 Piątek – w intencji mieszkańców Pieńków Słubickich&lt;/li&gt;
&lt;li&gt;11.08.2021 r. o godz. 18.00 Sobota - za śp. Stefanię i Wacława Pawlaków i zm. z rodziny Pawlaków&lt;/li&gt;
&lt;li&gt;12.08.2021 r. o godz.  9.00 Niedziela - za śp Helenę i Zdzisława Tondera&lt;/li&gt;
&lt;li&gt;12.08.2021 r. o godz. 12.00 Niedziela - za śp Krzysztofa Banasiaka w 8 rocznicę śmierci&lt;/li&gt;
&lt;/ul&gt;
&lt;ol start=&quot;8&quot;&gt;
&lt;li&gt;Msza św. w intencji wszystkich Ofiarodawców w tym miesiącu będzie &lt;strong&gt;dnia 30.09.2021 r. godz. 18.00&lt;/strong&gt; w liturgiczne wspomnienie św. Hieronima, który powiedział: „&lt;em&gt;że nieznajomość Pisma św. jest nieznajomością Boga&lt;/em&gt;”.&lt;/li&gt;
&lt;li&gt;Wszystkim życzę spokojnej niedzieli.&lt;/li&gt;
&lt;/ol&gt;</content:encoded></item><item><title><![CDATA[Rady dla młodych wierzących]]></title><description><![CDATA[Gdy Barnaba przybył do Antiochii, gdzie wielu ludzi uwierzyło, “napominał wszystkich, aby w przedsięwzięciu serca trwali przy Panu, Był to…]]></description><link>https://parafiaskuly.pl/rady_dla_mlodych/</link><guid isPermaLink="false">https://parafiaskuly.pl/rady_dla_mlodych/</guid><pubDate>Sun, 05 Sep 2021 06:00:00 GMT</pubDate><content:encoded>&lt;p&gt;Gdy Barnaba przybył do Antiochii, gdzie wielu ludzi uwierzyło, “napominał wszystkich, aby w przedsięwzięciu serca trwali przy Panu, Był to bowiem mąż dobry i pełen Ducha Świętego i wiary. Sporo też ludzi zostało pozyskanych dla Pana” (DzAp 11,23.24). Właśnie o to chodzi w życiu każdego Chrześcijanina, aby trwał w przedsięwzięciu serca przy Panu, gdyż tylko Chrystus posiada moc i pełnię tego wszystkiego, czym według Bożej woli masz być i co masz czynić. Niektórzy wierzący przez długi czas po nawróceniu przeżywają radość. Bóg jednak zna nasze serca i wie, jak szybko stajemy się zależni od naszych uczuć, a nie od Chrystusa. ON chce, aby obiektem naszej ufności nie była radość, ale sam Chrystus. Chociaż Bóg zgładził twoje grzechy i grzech ciebie już nie obciąża, to jednak do końca pozostajesz w swoim ciele, i ten stary pień wypuszcza swoje pączki, które muszą zostać natychmiast odcięte, aby nie mogły wydać swoich gorzkich owoców. Jak bowiem może wydać stary pień dobre owoce? Tylko nowa natura może przynieść owoc miły Bogu! Nie myśl więc o swoim grzesznym ciele, myśl o Chrystusie i szukaj Jego łaski, aby nie żyć już według ciała. Stopniowe wzrastanie w poznawaniu Boga daje o wiele większą radość od tej na początku — w momencie nawrócenia. Ja znam Chrystusa już od około 40 lat i mogę ci szczerze powiedzieć, że obecnie posiadam w Nim o wiele więcej radości aniżeli na początku. Ta radość jest głębsza i spokojniejsza. Ona jest podobna do rzeki płynącej po równinie. Mimo większego uroku, strumień spadający z łoskotem z gór jest mniej użyteczny aniżeli woda płynąca spokojnie wśród dolin. Trwaj przy Panu!&lt;/p&gt;
&lt;p&gt;Zagładą Chrześcijanina jest serce podzielone i odwrócone od Pana. Jeżeli dążymy do czegoś, co nie harmonizuje z Chrystusem, to jesteśmy oddzieleni od źródła mocy. Natomiast gdy dusza jest wypełniona Chrystusem, to nasze oczy i serca nie są związane z niedorzecznościami tego świata. Jeżeli Chrystus przez wiarę mieszka w twoim sercu, nie będziesz pytał: czy w tym co czynisz, jest coś złego, ale raczej — czy to co czynisz, podoba się Panu. Czy On w tym może ci towarzyszyć?&lt;/p&gt;
&lt;p&gt;Nie pozwól, aby świat wszedł do Twego serca i wprowadził zamieszanie do twoich myśli. Tutaj szczególnie zwracam się do was młodszych. Starsi już coś więcej z tego doświadczyli, czym jest świat i lepiej znają jego rzeczywistą wartość. Przed tobą stoi on jeszcze pełen powabu, próbując ciebie przyciągnąć. Jego uśmiech jest zwodniczy — ale mimo to uśmiecha się do Ciebie. Świat daje obietnice, których nie może dotrzymać — ale mimo to je daje. Wasze serca nie mogą zostać nim nasycone. On nie może ich wypełnić. One są za małe dla samego Chrystusa, dlatego nic obok Chrystusa nie może mieć trwałego miejsca w waszych sercach. On wypełnia niebiosa radością i On wypełni twoje serce aż do przelewu. Tylko trwaj przy Panu! Tylko trwaj stanowczo w przedsięwzięciu serca przy Panu.&lt;/p&gt;
&lt;p&gt;On wie, jak przewrotne jest serce ludzkie i jak szybko w miejsce Boga stawia ono cokolwiek innego. Dlatego rzeczywiście będziesz musiał nauczyć się poznawać, co jest w twoim własnym sercu. Tylko trwaj w Panu, a wtedy z poznaniem jego łaski, z Nim tego się nauczysz. W innym przypadku, ulegając diabelskim pokusom będziesz musiał tego nauczyć się poprzez gorzkie cierpienia. Jeżeli więc jesteś na drodze od Boga i inne rzeczy wdarły się do twego serca, tworząc przegrodę między tobą i Bogiem, to chociaż uświadomisz sobie swój stan — radość natychmiast do ciebie nie powróci. Najpierw Bóg będzie musiał przyprowadzić cię pod ten mur, gdzie ty dokonasz sądu przed sobą i wrócisz do Niego.&lt;/p&gt;
&lt;p&gt;Pomyśl — przecież Chrystus wykupił cię swoją własną krwią, abyś należał do Niego, nie do świata! Nie pozwól, aby szatan wszedł pomiędzy ciebie i Bożą łaskę! Jakkolwiek Jego zaniedbałeś, dokądkolwiek od Niego się odwróciłeś, jeżeli chcesz do Niego powrócić, możesz zaufać jego miłości. On z największą radością zobaczy cię znowu u siebie. Popatrz na grzech z obrzydzeniem, nigdy nie nadużywaj Bożej miłości i łaski. On ciebie tak bardzo umiłował, miłuje cię nadal i będzie miłował aż do końca. Dużo rozmawiaj z Jezusem — twoim Zbawicielem. Nie bądź nigdy zadowolony, jeżeli nie możesz rozmawiać z Nim jak z umiłowanym przyjacielem. Niechaj żadna rzecz ciebie nie zadawala, jeżeli przez to zostanie zaniedbana twoja najściślejsza społeczność z Chrystusem, który cię umiłował i obmył z grzechu swoją własną krwią. Pomyśl o tym, że to ON na krzyżu wziął sąd za twoje grzechy, aby ciebie uczynić swoją własnością.&lt;/p&gt;
&lt;p&gt;Słowo „Ewangelia” oznacza po prostu dobrą nowinę (dobre wieści). Jezus powiedział: „Upamiętajcie się i wierzcie ewangelii.” Mar. 1:15 Dlatego zachęca On ciebie, abyś się odwrócił od swoich grzechów i otworzył serce na dobrą nowinę! Zrób to już dziś!&lt;/p&gt;
&lt;p&gt;Przyjmij do wiadomości, że jesteś zgubionym grzesznikiem. Nie zasługujesz na dar Boży. Przez wiarę zapragnij, aby Pan Jezus Chrystus stał się twoim Jedynym Panem i Zbawicielem. Dzięki jego łasce możesz zapragnąć przyznać się do Niego, przed innymi ludźmi. Poproś Go o tę łaskę.&lt;/p&gt;</content:encoded></item><item><title><![CDATA[Kościół w Skułach]]></title><description><![CDATA[Jest zabytkiem II klasy, jedną z nielicznych drewnianych budowli na terenie Polski. Fundacja kościoła nastąpiła zapewne w XIV wieku, a…]]></description><link>https://parafiaskuly.pl/historia-historia-powstania/</link><guid isPermaLink="false">https://parafiaskuly.pl/historia-historia-powstania/</guid><pubDate>Sun, 29 Aug 2021 17:00:00 GMT</pubDate><content:encoded>&lt;p&gt;Jest zabytkiem II klasy, jedną z nielicznych drewnianych budowli na terenie Polski. Fundacja kościoła nastąpiła zapewne w XIV wieku, a wzmiankę o probosczu znajdujemy w 1443 r. W 1654 r. dobra skulskie nabyła Królowa Maria Ludwika i przekazała na własność Księżom Misjonarzom. Akt darowizny potwierdził w dniu 23 maja 1654 r. król Jan Kazimierz.&lt;/p&gt;
&lt;p&gt;Obecny kościół pod wezwaniem Św. Apostołów Piotra i Pawła, jest kolejnym prawdopodobnie trzecim obiektem w tym miejscu. Pierwszy powstał staraniem Skulskich, następny w XVI w. (spalili go w 1656 r. Szwedzi). Obecny jest budowlą orientalną o zrębowej konstrukcji, wzmocnionej lisicami, zbudowaną na planie prostokąta staraniem kolatorów: Seweryna Skulskiego i księży Misjonarzy od Św. Krzyża w Warszawie. W latach 1774 – 1775 dobudowano zakrystię, a ściany wewnątrz obito płótnem. Na nim wymalowana została cenna iluzjonistyczna polichromia, przedstawiająca sceny ze Starego i Nowego Testamentu. Jest to jedyna tego rodzaju osiemnastowieczna polichromia kościelna na płótnie, jaka powstała na Mazowszu (wg L. Herza). na suficie kościoła znajduje się obraz „Wniebowzięcia N.M.P.”, a w Prezbiterium „Ostatnia wieczerza” z 1895 r. pędzla Józefa Spornego z Nieszawy i Józefa Rutkowskiego. Z XVIII wieku pochodzą m.in. chrzcielnica barokowa, monstrancja, dwa ołtarze rokokowe, lichtarze na paschał i wyposażenie zakrystii. Kielich gładki fundacji Seweryna Skulskiego z roku 1684 został w 1786 r. odrestaurowany. Drewniana dzwonnica, wzniesiona w 1822 r. Na dawnym cmentarzu stoi zegar słoneczny z blatem marmurowym z XVIII wieku. Inicjatorem wielu prac remontowych przy kościele był ks. Marian Laskowski (wymieniono stare dźwigary, podłogę i szalunek, podniesiono zakrystię i prezbiterium o 30 cm., wyremontowano poddasze i częściowo organistówkę, miejsce stodoły zajął budynek murowany z siedzibą biblioteki i archiwum parafialnego, postawio nowe, drewniane płoty). Niezwykle cennym źródłem informacji o historii i ciekawych wydarzeniach z życia parafii są archiwa parafialne. Na terenie parafii w Skułach są dwa cmentarze grzebalne. „Stary” bliżej kościoła z 1826 r. i „w polu” nowy z 1865 r. na tym ostatnim spoczywają zwłoki ks. Adama Kamińskiego, proboszcza skulskiego w latach 1877 – 1881 a na „starym” cmentarzu leży ks. Adam Długokącki, kapłan zgromadzenia Misji (na płycie grobowca znajduje się napis: pobożny, gorliwy i dobrze zasłużony) i ksiądz Wincenty Goliszewski proboszcz w latach 1958 – 1960.&lt;/p&gt;
&lt;p&gt;Do cmentarza „w polu” przylega cmentarz prawosławny, który utworzono dla przybyłych w XIX w. przesiedleńców z Rosji. Na terenie parafii jest 5 krzyży i 6 kapliczek.&lt;/p&gt;</content:encoded></item><item><title><![CDATA[Powstanie parafii]]></title><description><![CDATA[Parafia erygowana w XIV wieku. Obecny kościół został wybudowany w 1678 roku staraniem kolatora Seweryna Skulskiego i Księży Misjonarzy od Św…]]></description><link>https://parafiaskuly.pl/historia-kosciol/</link><guid isPermaLink="false">https://parafiaskuly.pl/historia-kosciol/</guid><pubDate>Sun, 29 Aug 2021 16:00:00 GMT</pubDate><content:encoded>&lt;p&gt;Parafia erygowana w XIV wieku. Obecny kościół został wybudowany w 1678 roku staraniem kolatora Seweryna Skulskiego i Księży Misjonarzy od Św. Krzyża w Warszawie, do których należała parafia od roku 1651 do 1865. Ksiądz Mikołaj Smoleński w 1774 roku przeprowadził gruntowny remont kościoła. W 1801 r. biskup sufragan warszawski Antoni Malinowski konsekrował kościół pod wezwaniem Świętych Apostołów Piotra i Pawła. Ksiądz proboszcz Hipolit Skimbrowicz w latach 1890 – 1895 daje nowe podwaliny pod kościół, a jego następca ksiądz proboszcz Ludwik Ułasiewicz odmalował kościół w latach 1895 – 1900. W roku 1927 kościół zostaje nakryty blachą, a w latach 1939 – 1940 zostaje ogrodzony przez Księdza proboszcza Mieczysława Kafarskiego. Kościół jest wewnątrz wyklejony płótnem, na którym wymalowane są obrazy Starego i Nowego Testamentu, naśladownictwo obrazów Dorego. Na suficie obraz Wniebowzięcia N.M.P. pędzla Józefa Spornego z Nieszawy i Józefa Rutkowskiego. Ołtarz główny, boczne ołtarze, ambona,. Chrzcielnica, konfesjonały, chór zrobione są z modrzewia w stylu naśladującym barok. Organy znajdujące się w kościele zbudowane zostały przez Z. Kamińskiego przed rokiem 1939 i napędzane są miechem nożnym. Stojąca obok kościoła dzwonnica jest z roku 1822.&lt;/p&gt;
&lt;p&gt;Na terenie parafii są dwa cmentarze: Stary – bliższy z roku 1826 i Nowy cmentarz z roku 1865. Na terenie parafii jest 5 krzyży przydrożnych i kapliczek. W kapliczce we wsi Grzmiąca jest kopia figurki M.B. Kodeńskiej, a we wsi Słubica Stara figurka M.B. Siewnej, które zostały wykonane w cemencie przez rzeźbiarza Zbigniewa Dunajewskiego. Plebania jest murowana, zbudowana w latach 1951 – 1956 staraniem księdza proboszcza Kazimierza Siwaka.
Dom parafialny został zbudowany w 1943 r. W otoczeniu kościoła są: zegar słoneczny XVIII wieku oraz okazałe kilkusetletnie modrzewie i lipy.&lt;/p&gt;
&lt;p&gt;W 1995 roku rozpoczęto remont kościoła z inicjatywy księdza prałata Mariana Laskowskiego.&lt;/p&gt;
&lt;p&gt;Źródło: Tablica na kościele&lt;/p&gt;</content:encoded></item><item><title><![CDATA[Skuły]]></title><description><![CDATA[Skuły po raz pierwszy wzmiankowano w 1 połowie XV w. i był to natenczas ośrodek dóbr wojewody czerskiego Piotra Pilikowicza.
Potem własność…]]></description><link>https://parafiaskuly.pl/historia-skuly/</link><guid isPermaLink="false">https://parafiaskuly.pl/historia-skuly/</guid><pubDate>Sun, 29 Aug 2021 15:00:00 GMT</pubDate><content:encoded>&lt;p&gt;Skuły po raz pierwszy wzmiankowano w 1 połowie XV w. i był to natenczas ośrodek dóbr wojewody czerskiego Piotra Pilikowicza.
Potem własność rodziny Skulskich herbu Rogala, do których należała jeszcze w początkach wieku XVII, wówczas wspólnie z rodziną Nadarzyńskich. Od roku 1676 część przynależną do Nadarzyńskich nabyli misjonarze z warszawskiego kościoła Św. Krzyża, a po roku 1787 do zakonu przynależała już wieś w całości.&lt;/p&gt;
&lt;p&gt;W widłach wąskiej strugi Pisia Tuczna i jej dopływu Korczunka stoi — otoczony starymi drzewami z wyróżniającymi się wśród nich ogromnymi, wiekowymi modrzewiami cenny wiejski drewniany kośćiółek, który postawiono w 1678 r. Jest to kolejny, trzeci kościół w tym miejscu. Pierwszy powstał staraniem Skulskich w 2 połowie XIV w. Następny w wieku XVI i ten spalili Szwedzi w 1656 r. Obecny jest budowlą na planie prostokąta staraniem kolatorów: Seweryna Skulskiego i księży misjonarzy od Św. Krzyża w Warszawie. W latach 1774 — 1775 dobudowano zakrystię, a ściany wewnątrz obito płótnem. Na nim wymalowana została cenna iluzjonistyczna polichromia, przedstawiająca sceny ze Starego i Nowego Testamentu. Jest to jedyna tego rodzaju osiemnastowieczna polichromia kościelna na płótnie, jaka powstała na Mazowszu. Ołtarze są rokokowe z 2 poł. XVIII w., a ambona i chrzcielnica barokowe z 2 połowy wieku XVIII. Dzwonnica jest drewniana o słupowej konstrukcji z lat 1892 — 1893. Koło kościoła rosną wiekowe modrzewie.&lt;/p&gt;
&lt;p&gt;Źródło: „Chrońmy ziemię Chełmońskiego. Zeszyty Edukacyjne Rady Powiatu grodziskiego. Zeszyt  2” 2002 r.&lt;/p&gt;</content:encoded></item><item><title><![CDATA[Rys historyczny]]></title><description><![CDATA[Pierwszy kościół w Skułach stanął w połowie XIV w., nie jest jednak znana data jego budowy ani fundatorzy. Prawdopodobnie byli nimi Skulscy…]]></description><link>https://parafiaskuly.pl/historia-rys-historyczny/</link><guid isPermaLink="false">https://parafiaskuly.pl/historia-rys-historyczny/</guid><pubDate>Sat, 21 Aug 2021 15:00:00 GMT</pubDate><content:encoded>&lt;p&gt;Pierwszy kościół w Skułach stanął w połowie XIV w., nie jest jednak znana data jego budowy ani fundatorzy. Prawdopodobnie byli nimi Skulscy herbu Rogala. Możliwe, że Skulscy wystarali się też o założenie parafii, której uposażeniem miały być dziesięciny z kilku wsi. Dopiero w 1443 r. pojawia się wzmianka o proboszczu. Kolejny, drewniany kościół pw. świętych Apostołów Piotra i Pawła powstał w XVI w. Kiedy w 1603 r. parafię wizytował biskup poznański Wawrzyniec Goślicki, pisał, że kościół jest w bardzo złym stanie, a dom wikarych i szkoła przypominają pasterskie szałasy. W 1656 r. Szwedzi spalili kościół. W 1678 r. stanął nowy (istniejący do dzisiaj), pw. świętych Apostołów Piotra i Pawła, do powstania którego przyczynili się kolatorzy Seweryn Skulski i Księża Misjonarze od św. Krzyża w Warszawie. Od 1654 r. byli oni właścicielami połowy wsi Osuchów, a to za sprawą królowej Marii Ludwiki, która kupiła dobra skulskie i im je nadała, co potwierdził dokumentem król Jan Kazimierz. Od 1787 r. duchowni byli już właścicielami całej wsi aż do roku 1865. Po niecałych 100 latach, w latach 1774-1775 kościół przeszedł gruntowny remont, podczas którego dobudowano zakrystię, a ściany obito płótnem, na którym wykonano iluzjonistyczną polichromię. W 1808 r. biskup sufragan żmudzki Antoni Malinowski dokonał ponownej konsekracji świątyni pw. Świętych Apostołów Piotra i Pawła. W latach 1889 i 1894 pod kierunkiem Juliana Ankiewicza kościół przeszedł następny remont, w czasie którego częściowo przemalowano i uzupełniono malowidła. W 1927 r. świątynia otrzymała nowe podwaliny i blaszany dach. Po prawie 70 latach, w roku 1995, dzięki staraniom ówczesnego proboszcza ks. prał. Mariana Laskowskiego w kościele przeprowadzono kolejny remont, wymieniono dźwigary, podłogę, szalunek, o 30 cm podniesiono zakrystię i prezbiterium oraz wyremontowano poddasze.&lt;/p&gt;
&lt;p&gt;Dzisiaj drewniany kościół posiada konstrukcję zrębową, wzmocnioną lisicami, jest oszalowany, wzniesiony na planie prostokąta, orientowany. Nawę i mniejsze od niej, zamknięte trójbocznie prezbiterium z zakrystią na osi, przykrywa dach dwuspadowy z czworoboczną wieżyczką na sygnaturkę od strony frontowej. Wnętrze przykryte płaskim stropem wyklejone jest płótnem, z namalowanymi scenami ze Starego i Nowego Testamentu. Na suficie widnieje wyobrażenie Wniebowzięcia Najświętszej Maryi Panny, a w prezbiterium – ostatniej Wieczerzy z 1895 r., pędzla Józefa Spornego z Nieszawy i Józefa Rutkowskiego. Osiemnastowieczne wyposażenie kościoła wykonane jest w drzewie modrzewiowym. Ołtarz główny, dedykowany Chrystusowi Ukrzyżowanemu i ołtarze boczne, z obrazami Wniebowzięcia Najświętszej Maryi Panny i Matki Bożej, utrzymane są w stylu barokowym, natomiast ambona, chrzcielnica i konfesjonały w stylu rokokowym. Na chórze muzycznym zainstalowano organy napędzane miechem nożnym, zbudowane przez Z. Kamińskiego w latach trzydziestych XX w. Uposażenie kościoła to również monstrancja, kielich fundacji Seweryna Skulskiego, lichtarze na paschał i wyposażenie zakrystii. Przed kościołem stoi zegar słoneczny z marmurowym blatem z XVIII w. Obok wznosi się drewniana dzwonnica konstrukcji słupowej z 1822 r.&lt;/p&gt;
&lt;p&gt;&lt;strong&gt;Opracował: ks. kan. dr Paweł Staniszewski&lt;/strong&gt;&lt;/p&gt;
&lt;p&gt;Żródło: &lt;a href=&quot;https://diecezja.lowicz.pl/parafia/sw-apostolow-piotra-i-pawla-w-skulach/&quot;&gt;https://diecezja.lowicz.pl/parafia/sw-apostolow-piotra-i-pawla-w-skulach/&lt;/a&gt;&lt;/p&gt;</content:encoded></item></channel></rss>